# -*- mode: mandoku-view; -*-
#+TITLE: 三禮圖集注
#+DATE: 2015-08-24 22:11:19.509768
#+PROPERTY: ID KR1d0078
#+PROPERTY: BASEEDITION SBCK
#+PROPERTY: JUAN 卷三
<pb:KR1d0078_WYG_003-1a>¶
欽定四庫全書¶
　三禮圖集注卷三¶
　　　　　　　　　　　　宋　聶崇義　撰¶
　　童子服(將冠/者)　　　　緇布冠(三/制)¶
　　太古冠(新/增)　　　　緇布冠(新/増)¶
　　頍項(上音丘/委反)　　　　青組纓¶
　　纚　　　　　　　皮弁¶
　　爵弁　　　　　　笄¶
<pb:KR1d0078_WYG_003-1b>¶
　　紘　　　　　　　篋¶
　　簞　　　　　　　匴¶
　　委貌(如進/賢冠)　　　　　委貌(如皮/弁者)¶
　　委貌(張鎰/圖制)　　　　　委貌(梁正/法)¶
　　毋追(音牟/堆)　　　　　章甫¶
　　周弁　　　　　　通天冠¶
　　逺遊冠　　　　　髙山冠¶
　　長冠(一名/齊冠)　　　　　法冠¶
<pb:KR1d0078_WYG_003-2a>¶
　　建華冠　　　　　武弁大冠¶
　　術氏冠　　　　　方山冠¶
　　巧士冠　　　　　　卻非冠¶
　　樊噲冠　　　　　　卻敵冠¶
　　章甫冠(別一/法)　　　　四冕(叔孫通/稽周法)¶
　　三冠(皆進/賢冠)¶
梁正修阮鄭等圖以童子之服繫冕弁之末不連緇布¶
皮弁等服張鎰圖以童子服連緇布冠下盡殷冔夏收¶
<pb:KR1d0078_WYG_003-2b>¶
以通天逺遊已下為不出三禮經義別編於下卷今案¶
士冠禮云將冠者采衣紒其將冠者即童子二十者也¶
將行冠禮始加緇布次加皮弁次加爵弁若本其行事¶
敘將冠之服列於緇布之上於理爲當今依而次之仍¶
升童子之服為卷首下梁之古冠庶得兩從知禮之自¶
也¶
<pb:KR1d0078_WYG_003-3a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-3b>¶
童子采衣紒故士冠禮云將冠者采衣紒注云采衣未¶
冠者所服玉藻云童子之飾也緇布衣錦縁錦紳并紐¶
錦束髮皆朱錦也紒結髮也賈疏云將冠者即童子二¶
十者也以其冠事未至故言將冠童子既不帛襦袴不¶
裘裳故以錦為緇布衣縁飾又以錦為大帶及結紳之¶
紐故云錦紳并紐也紐長與紳齊又以錦為之束髮總¶
此紒紒謂結髮也詩云總角丱兮是也皆用朱錦飾者¶
以童子尚華示將成人有文徳故皆用錦示一文一質¶
<pb:KR1d0078_WYG_003-4a>¶
之義衣襦袴并緇布是質也黒屨無絇青繶純又盧植¶
云童子紒似刀環¶
<pb:KR1d0078_WYG_003-5a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-5b>¶
舊圖云始冠緇布今武士冠則其遺象也大小之制未¶
聞¶
<pb:KR1d0078_WYG_003-6a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-6b>¶
梁正又云師說不同今傳疏二冠之象又下有進賢皆¶
云古之緇布冠之遺象其張鎰重修亦云舊圖有此三¶
象其本狀及制之大小未聞此皆不本經義務在相沿¶
疾速就事今別圖於左庶典法不墜¶
<pb:KR1d0078_WYG_003-7a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-7b>¶
緇布冠始冠之冠也記曰太古冠布齊則緇之其緌也¶
孔子曰吾未之聞也此主謂大夫士無緌耳諸侯始加¶
緇布冠繢緌其頍項青組纓則與士同其士以青組纓¶
結於頤下無緌自士已上冠訖則弊去之不復著也然¶
庶人猶著之故詩云彼都人士臺笠緇撮謂彼都邑人¶
有士行者以緇布為冠撮持其髮¶
<pb:KR1d0078_WYG_003-8a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-8b>¶
檀弓曰古者冠縮縫今也衡縫注云縮從也衡讀為横¶
孔疏云縮直也古謂殷已上質吉凶冠皆直縫直縫者¶
辟積少故一一前後直縫之其冠廣三寸落頂前後兩¶
頭皆在武下向外出反屈之縫於武辟積三皆厭伏今¶
即周也周尚文多辟積不復一一直縫但多作&KR1645;(音/輒)并¶
横縫之故周吉冠多辟&KR1645;而横縫又以冠兩頭皆在武¶
上向内反屈縫之既吉凶相變其喪冠質猶疎辟&KR1645;而¶
右直縫之以兩頭皆在武下向外反屈縫於武故得厭¶
<pb:KR1d0078_WYG_003-9a>¶
伏之名其吉冠則左辟&KR1645;而横縫之詳此文義法式顯¶
然梁正言大小之制未聞一何固也張鎰棄古今之順¶
說斯焉舍諸今依經疏述而圖之¶
<pb:KR1d0078_WYG_003-10a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-10b>¶
頍經作缺註讀如有頍者弁之頍緇布冠無笄著頍圍¶
髮際結項中隅為四綴以固冠也項中有&KR1362;亦由固頍¶
為之賈釋曰頍項者謂於頍兩頭皆有&KR1362;別以繩穿於¶
&KR1362;中於項上結之因名頍項既結頍於項則頍上四綴¶
當首之四隅以四綴上屬於冠武然後得冠頍之安穩¶
謂別以繩穿項中之&KR1362;結之因得頍之牢固故云亦由¶
固頍為之¶
<pb:KR1d0078_WYG_003-11a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-11b>¶
士冠禮云青組纓屬於頍此謂緇布冠無笄乃以二條¶
之組兩相屬於頍既屬訖則以所垂絛者於頤下結之¶
故註云無笄者纓而結其絛也¶
<pb:KR1d0078_WYG_003-12a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-12b>¶
士冠禮曰緇纚廣終幅長六尺註云纚一幅長六尺足¶
以韜髮而結之此謂用纚韜髮訖乃為紒矣¶
<pb:KR1d0078_WYG_003-13a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-13b>¶
士冠禮注云皮弁以白鹿皮為之象太古又舊圖云以¶
鹿皮淺毛黄白者為之髙尺二寸周禮王及諸侯孤卿¶
大夫之皮弁㑹上有五采三采二采玉璂象邸唯不言¶
士之皮弁有此等之飾凡於圖中重見者以其本旨不¶
同也此解士冠禮三加次加皮弁是以重出他皆類此¶
<pb:KR1d0078_WYG_003-14a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-14b>¶
爵弁鄭云冕之次也其色赤而微黒如爵頭然用三十¶
升布為之亦長尺六寸廣八寸前圓後方無旒而前後¶
平¶
<pb:KR1d0078_WYG_003-15a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-15b>¶
士冠禮云皮弁笄爵弁笄註云笄今之簪也梁正阮氏¶
圖云士以骨大夫以象¶
<pb:KR1d0078_WYG_003-16a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-16b>¶
士冠禮云緇組紘纁邊此謂皮弁爵弁皆有笄故設此¶
紘也先以組一頭於左笄上繫定乃繞頤下右相向上¶
屬於笄屈繫之垂餘為飾纁邊者以緇為中以纁為邊¶
側而織之也舊圖紘兩頭別出細帶甚誤¶
<pb:KR1d0078_WYG_003-17a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-17b>¶
士冠禮註云隋方曰篋謂方而殺其角也又經云同篋¶
鄭以緇布冠已下凡六物同篋故賈釋云緇布冠屬於¶
頍共為一物緇纚長六尺二物也皮弁笄三物也爵弁¶
笄四物也其緇組紘纁邊皮弁爵弁各有一則為二物¶
通四為六物也¶
<pb:KR1d0078_WYG_003-18a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-18b>¶
　¶
士冠禮云櫛實于簞註云簞笥也又曲禮註云圓曰簞¶
方曰笥笥與簞方圓有異此云簞笥也共為一物者鄭¶
舉其類也¶
<pb:KR1d0078_WYG_003-19a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-19b>¶
士冠禮云爵弁皮弁緇布冠各一匴執以待于西坫南¶
註云匴竹器名今之冠箱也舊圖畫而圓梁正改而方¶
舊匴在爵弁之下今依經次於簞後¶
<pb:KR1d0078_WYG_003-20a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-20b>¶
委貌一名𤣥冠故士冠禮云主人𤣥冠朝服註云𤣥冠¶
委貌也舊圖云委貌進賢冠其遺象也漢志云委貌與¶
皮弁冠同制案張鎰圖諸侯朝服之𤣥冠士之𤣥端之¶
𤣥冠諸侯之冠弁此三冠與周天子委貌形制相同則¶
與進賢之遺象皮弁之同制者逺相異也其梁正因阮¶
氏之本而圖委貌與前三法形制又殊臣崇義詳此委¶
貌之四狀蓋後代變亂法度隨時造作古今之制或見¶
乎文張氏僅得之矣今並圖之於右兾來哲所擇¶
<pb:KR1d0078_WYG_003-21a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-21b>¶
舊圖云毋追(音牟/堆)殷曰章甫周曰委貌(委貌制/已見上)後代轉¶
以巧意改新而易其名耳其制相比皆以漆布為殻以¶
緇縫其上前廣四寸髙五寸後廣四寸髙三寸章甫委¶
大章其身也毋追制與周委貌同殷冠委大臨前夏冠¶
委前小損臣崇義案郊特牲曰委貌周道也章甫殷道¶
也毋追夏后氏之道也孔疏云三代恒服行道之冠俱¶
用緇布其形自別既言俱用緇布為之則緇布冠是委¶
貌等矣蓋布有麄縟各為一名又漢志云長七寸髙四¶
<pb:KR1d0078_WYG_003-22a>¶
寸制如覆杯前髙廣後卑鋭所謂夏之毋追殷之章甫¶
者也(毋追有覆/杯之狀)但古法難識依文觀象備圖於右庶合¶
遺制他皆類此¶
<pb:KR1d0078_WYG_003-23a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-23b>¶
案王制疏與舊圖云周曰弁殷曰冔夏曰收三冠之制¶
相似而微異俱以三十升漆布為之皆廣八寸長尺六¶
寸前圓後方無旒色赤而微黒如爵頭然前大後小殷¶
冔黒而微白前小後大收純黒亦前小後大三冠下皆¶
有收如東道笠下收矣又後漢志云爵弁一名冕廣八¶
寸長尺二寸如爵形前小後大繪其上似爵頭色有收¶
持笄所謂夏收殷冔者也祠天地五郊明堂雲翹舞樂¶
人服之禮曰朱干玉戚冕而舞大夏此之謂也又案士¶
<pb:KR1d0078_WYG_003-24a>¶
冠禮云周弁殷冔夏收註云其制之異未聞謂夏殷禮¶
亡其制與周異同未聞故下不圖夏殷二冠之象張鎰¶
亦略而不取¶
<pb:KR1d0078_WYG_003-25a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-25b>¶
後漢志云通天冠髙九寸正竪頂少斜郤乃直下為鐵¶
卷梁前有山有展筩乘輿常服服深衣制如袍隨五時¶
五色漢受於秦禮無文或曰周公抱成王燕居故施袍¶
兩存者圖制或殊更存一法他皆類此¶
<pb:KR1d0078_WYG_003-26a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-26b>¶
逺遊冠後漢志云如通天冠有展筩無山題又案唐典¶
云逺遊三梁冠黒介幘青緌諸王服之若太子及親王¶
即加金附蟬九首施珠翠纓翠緌犀簪導¶
<pb:KR1d0078_WYG_003-27a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-27b>¶
漢志曰髙山冠一曰側注冠制如通天頂不斜郤直竪¶
無山題展筩蔡邕獨斷曰鐵為卷梁髙九寸胡廣曰髙¶
山冠蓋齊王冠也秦滅齊以其君冠賜近臣謁者服之¶
又史記酈生謁髙祖其冠側注漢舊儀曰乘輿冠髙山¶
冠幘耳赤丹紈裏(丹色/之纓)¶
<pb:KR1d0078_WYG_003-28a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-28b>¶
後漢志云長冠一曰齊冠前髙七寸廣三寸而後促漆¶
纚為之制如版以竹為裏初髙帝微時以竹皮為之謂¶
之劉氏冠楚冠制也祀宗廟諸祀則冠之皆袀𤣥(袀居/匀反)¶
(獨斷曰紺繒也吳都/賦注云袀皁服也)¶
<pb:KR1d0078_WYG_003-29a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-29b>¶
法冠後漢志一曰柱後冠髙五寸以纚為之展筩以鐵¶
為卷柱取其直而不橈也又唐志云法冠一名獬豸冠¶
以鐵為柱上施珠二枚或曰獬豸神羊取別曲直楚王¶
獲之故以為冠秦滅楚以其君服賜執法者侍御史廷¶
尉正監平皆服之¶
<pb:KR1d0078_WYG_003-30a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-30b>¶
建華冠後漢志云以鐵為柱卷貫大銅珠九枚前圓又¶
飾以鷸羽於頂祀天地五郊八佾舞人服之¶
<pb:KR1d0078_WYG_003-31a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-31b>¶
武冠後漢志云一曰武弁大冠武官冠之其制古緇布¶
之象也侍中中常侍加黄金璫附蟬為文貂尾為飾胡¶
廣曰趙武靈王效胡服以金璫飾首前歃貂尾為貴職¶
秦滅趙以其冠賜近臣以金蟬貂尾飾者金取堅剛百¶
鍊而不耗蟬取居髙飲露而不食貂取内勁捍而外温¶
潤毛采紫蔚而不彰灼¶
<pb:KR1d0078_WYG_003-32a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-32b>¶
術氏冠即鷸冠也前漢書五行志註云鷸知天將雨之¶
鳥也故司天文者冠鷸冠吳制差池四重髙下有行畫¶
鷸羽為飾紺色又註云此術氏冠即鷸冠也新圖誤題¶
為術士冠太子詹事尹拙議云舊圖皆為術氏冠仍案¶
顔師古刊謬正俗云鄭子華之弟子臧出奔宋好聚鷸¶
冠刊字本與御名同不欲斥之故改焉又云鷸水鳥天¶
將雨則鳴古人以知天時乃為冠象此鳥形使掌天文¶
者冠之故逸禮記曰知天文者冠鷸冠此其證也鷸音¶
<pb:KR1d0078_WYG_003-33a>¶
聿亦音術蔡邕獨斷謂為術氏冠亦因鷸音轉為術耳¶
非道術之謂也今謂於術士冠下添云亦謂之術士冠¶
工部尚書竇儀議曰臣儀今詳術士冠已依舊圖改為¶
術氏冠¶
<pb:KR1d0078_WYG_003-34a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-34b>¶
方山冠後漢志云制似進賢前髙七寸後髙三寸纓長¶
八寸似進賢冠五采縠為之祠宗廟天子八佾四時五¶
行樂人服之冠衣各如其行方之色又景帝紀云髙廟¶
奏武徳文始五行之舞禮樂志曰武徳髙帝所作也文¶
始舜舞也五行周舞也武徳者舞人執干戚舞也文始¶
者舞人執羽籥舞也五行舞者舞人冠冕衣服法五行¶
色也¶
<pb:KR1d0078_WYG_003-35a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-35b>¶
巧士冠後漢志云前髙七寸(本或作/五寸)繞後相通直竪不¶
常服唯郊天黄門從官四人冠之在鹵簿中次乘輿前¶
以備宦者四星也¶
<pb:KR1d0078_WYG_003-36a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-36b>¶
郤非冠後漢志云制似長冠下促宫殿門吏僕射冠之¶
舊圖云髙五寸¶
<pb:KR1d0078_WYG_003-37a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-37b>¶
樊噲冠後漢志云樊噲造次所冠以入項羽軍廣九寸¶
髙七寸前後各出四寸制似冕司馬殿門衞士服之或¶
曰樊噲常持鐵楯聞項羽有意殺漢王噲裂裳裹楯冠¶
之入羽軍立漢王側視項羽舊圖如巧士冠既違漢志¶
不敢依從¶
<pb:KR1d0078_WYG_003-38a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-38b>¶
卻敵冠後漢志云前髙四寸後髙三寸通長四寸註舊¶
圖通作纓制似進賢衞士服之禮無明文¶
<pb:KR1d0078_WYG_003-39a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-39b>¶
舊圖云章甫殷冠亦名冔紵中冒上黒屋十月行禮服¶
之臣崇義案王制云夏后氏收而祭殷人冔而祭周人¶
冕而祭又郊特牲云委貌周道也章甫殷道也毋追夏¶
后氏之道也然則章甫是殷之行道之冠冔是殷之祭¶
冕朝祭異服顯有明文而梁正等皆云章甫亦名冔誤¶
之甚也(言行道及朝皆冠章/甫不可更名為冔也)今依紵中冒上以黒屋之¶
制別存章甫之一法不可更有冔名兼諸狀雜亂亦不¶
重出¶
<pb:KR1d0078_WYG_003-40a>¶
¶
<pb:KR1d0078_WYG_003-41a>¶
¶
<pb:KR1d0078_WYG_003-42a>¶
世本云黄帝造冕王制云有虞氏皇冕論語云禹致美¶
乎黻冕孔子曰服周之冕此明至周冕始加旒藻玉皆¶
五采前後各十二叔孫通制禮多依周法又漢制度古¶
今之冕略等俱廣八寸長尺六寸前圓後方漢用白玉¶
珠各十二三公九旒青珠中二千石七旒黒珠然冕服¶
之飾周最為備故孔子有服周之冕云¶
<pb:KR1d0078_WYG_003-43a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_003-43b>¶
舊圖云古三冠梁數雖異俱曰進賢前髙七寸纓長八¶
寸後髙三寸一梁下大夫一命所服兩梁再命大夫二¶
千石所服三梁三命上大夫公侯所服禮不記今案唐¶
典三品已上三梁五品已上兩梁九品已上一梁臣崇¶
義案漢明帝永平二年春正月辛未宗祀光武皇帝於¶
明堂帝及公卿列侯始服冠冕衣裳玉佩絇屨以行事¶
又漢官儀曰天子冠通天諸王冠逺遊三公諸侯冠進¶
賢三梁卿大夫尚書二千石博士冠兩梁千石以下至¶
<pb:KR1d0078_WYG_003-44a>¶
小吏冠一梁天子公卿特進諸侯祀天地明堂皆冠平¶
冕天子十二旒三公九旒卿大夫諸侯七旒其纓各如¶
綬色𤣥衣纁裳董巴輿服志曰顯宗初服冕旒衣裳以¶
祀天地上𤣥下纁乘輿備文日月星辰十二章三公諸¶
侯用山龍已下九章卿已下用華蟲七章皆五采乘輿¶
刺繡公卿已下皆織成陳留襄邑獻之徐廣車服註云¶
漢明帝案古禮備其服章天子郊廟衣皁上絳下前三¶
幅後四幅衣畫而裳繡¶
<pb:KR1d0078_WYG_003-44b>¶
　¶
　¶
　¶
　¶
　¶
　¶
　¶
　三禮圖集注巻三¶
