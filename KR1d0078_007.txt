# -*- mode: mandoku-view -*-
#+TITLE: 三禮圖集注
#+DATE: 2015-09-23 09:38:41
#+PROPERTY: JUAN 7
<pb:KR1d0078_WYG_007-1a>¶
欽定四庫全書¶
　三禮圖集注巻七¶
　　　　　　　　　　　宋　聶崇義　撰¶
　　獸侯(熊/首)　　　　　獸侯(麋/首)¶
　　獸侯(虎豹/首)　　　　獸侯(鹿豕/首)¶
　　鼓足　　　　　　建鼓¶
　　鼗鼓　　　　　　雷鼓¶
　　靈鼓　　　　　　路鼓¶
<pb:KR1d0078_WYG_007-1b>¶
　　鼖鼓　　　　　　鼛鼓(音/臯)¶
　　晉鼓　　　　　　金錞¶
　　金鐲　　　　　　金鐃¶
　　金鐸　　　　　　兵舞(赤楯/玉戚)¶
　　帗舞　　　　　　羽舞¶
　　皇舞¶
<pb:KR1d0078_WYG_007-2a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-2b>¶
梓人云張獸侯則王以息燕註云獸侯畫獸為侯鄉射¶
記曰凡侯天子熊侯白質諸侯麋侯赤質白質者謂以¶
蜃灰塗之使白為地正面畫其熊之頭狀亦象正鵠三¶
分其侯而處其一亦各畫雲氣飾其側燕謂王勞使臣¶
與羣臣飲酒而射也息謂王休農息老物之後亦行此¶
燕射之禮王自射此五十弓熊首之侯也¶
<pb:KR1d0078_WYG_007-3a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-3b>¶
諸侯麋侯赤質謂以赤塗之使赤為地正面畫其麋之¶
頭狀必知然者案貍首者射不來者之首也明熊麋以¶
下皆正面畫其頭也王燕勞之時諸侯射此五十弓麋¶
首之侯也亦畫雲氣飾其側¶
<pb:KR1d0078_WYG_007-4a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-4b>¶
卿大夫布侯畫以虎豹言布侯者謂不采其地直於布¶
上正面畫虎豹頭狀亦畫雲氣飾其側王燕射則卿大¶
夫射此五十弓虎豹首之侯也燕射必射此熊虎豹之¶
首者不忘上下相犯也言此三獸皆猛不苟相下若君¶
臣之道獻可者替否者不苟相從輒當犯顔而諫似此¶
獸也故用之¶
<pb:KR1d0078_WYG_007-5a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-5b>¶
王燕射士射五十弓鹿豕之布侯者亦謂不采其地直¶
於布上面畫鹿豕頭狀及畫雲氣以飾其側諸侯必射¶
麋士必射鹿豕者志在君臣相養也案内則云麋鹿豕¶
皆有軒並是可食之物故知相養也天子諸侯特射熊¶
麋之首卿大夫士兼射虎豹鹿豕之首所謂君畫一臣¶
畫二陽竒隂偶之數也此燕射自天子已下尊卑皆用¶
一侯其侯道又皆五十弓弓二寸以為侯中同方一丈¶
者降尊就卑之義以燕禮主於歡心故也¶
<pb:KR1d0078_WYG_007-6a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-6b>¶
夏后氏謂之鼓足鄭註云足謂四足¶
<pb:KR1d0078_WYG_007-7a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-7b>¶
大射云建鼓在阼階西南鼓註云建猶樹也以木貫而¶
載之樹之跗也南鼓謂所伐面也賈釋云周人縣鼓今¶
言建鼓用殷法也主於射略於樂故用先代鼓此亦諸¶
侯卿大夫射之所用也¶
<pb:KR1d0078_WYG_007-8a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-8b>¶
小師職掌教鼓鼗註云出音曰鼓鼗如鼓而小持其柄¶
摇之旁耳還自擊又大射註云鼗如鼓而小有柄賔至¶
摇之奏樂也又眡瞭掌凡樂事播鼗擊頌磬笙磬磬言¶
擊鼗言播播即摇之可知也鼗所以節樂賔至乃樂作¶
故知賔至摇之以奏樂也又鼗導也所以導鼓聲或節¶
一唱之終也¶
<pb:KR1d0078_WYG_007-9a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-9b>¶
大司徒鼓人職曰雷鼓鼓神祀後鄭云雷鼓八面鼓也¶
神祀祀天神也賈釋云但是天神皆用雷鼓¶
<pb:KR1d0078_WYG_007-10a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-10b>¶
靈鼓鼓社祭後鄭云靈鼓六面鼓也社祭祭地祇也賈¶
釋云但是地祇皆用靈鼓¶
<pb:KR1d0078_WYG_007-11a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-11b>¶
路鼓鼓鬼享後鄭云路鼓四面鼓也鬼享享宗廟也¶
<pb:KR1d0078_WYG_007-12a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-12b>¶
鼖鼓兩面鼓鼓人職曰鼖鼓鼓軍事註云大鼓曰鼖長¶
八尺案韗人云鼓長八尺鼓四尺(謂鼓/面也)中圍加三之一¶
謂之鼖鼓註云中圍加三之一者加於面之圍以三分¶
之一也面四尺其圍十二尺加以三分之一四尺則中¶
圍十六尺徑五尺三寸三分寸之一也今亦合十二板¶
穹六寸三分寸之二耳即鎛師云凡軍之夜三鼜皆鼓¶
之守鼜亦如之即此鼖鼓也故註云守鼜備守鼓也鼓¶
之以鼖杜子春曰一夜三擊備守鼜也又瞽矇註杜讀¶
<pb:KR1d0078_WYG_007-13a>¶
鼜為憂戚之戚謂夜戒守鼓也擊鼓聲疾數故曰戚又¶
鼓人曰凡軍旅夜鼓鼜司馬法曰昬鼓四通為大鼜夜¶
半三通為晨戒旦明五通為𤼵昫軍動則鼔其衆註云¶
動且行俱謂鼓鼖鼓也¶
<pb:KR1d0078_WYG_007-14a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-14b>¶
鼓人職曰鼛鼓鼓役事注鼓長丈二尺案韗人云為臯¶
鼓長尋有四尺鼓四尺倨句磬折註以臯鼓鼓役事磬¶
折中曲之不參正也中圍與鼖鼓同以磬折為異¶
<pb:KR1d0078_WYG_007-15a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-15b>¶
鼓人職曰晉鼓鼓金奏注云晉鼓長六尺六寸金奏謂¶
樂作擊編鐘也三鼓皆革面四尺圍丈二案韗人云長¶
六尺有六寸左右端廣六寸中尺厚三寸穹者三之一¶
上三正註云穹隆者居鼔面三分之一則鼓面四尺者¶
版穹一尺三寸三分寸之一也倍之為二尺六寸三分¶
寸之二加鼓四尺穹徑六尺六寸三分寸之二此鼓合¶
二十板板上三正者正直也三直者穹上一直兩端又¶
直各居二尺二寸不弧曲也¶
<pb:KR1d0078_WYG_007-16a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-16b>¶
鼓人以金錞和鼔註云錞錞于也圓如碓頭大上小下¶
樂作鳴之與鼓相和¶
<pb:KR1d0078_WYG_007-17a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-17b>¶
鼓人職曰以金鐲節鼓註云鐲鉦也形如小鐘軍行則¶
鳴之以為鼓節公司馬執之(公司馬/伍長也)¶
<pb:KR1d0078_WYG_007-18a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-18b>¶
鼓人以金鐃止鼓注云鐃如鈴無舌有秉執而鳴之以¶
止擊鼓司馬職曰鳴鐃且卻卒長執之(百夫/長也)樂記曰復¶
亂以武復謂反復也亂理也武謂金鐃也謂舞畢之時¶
舞人必反復鳴此金鐃而治理之欲退之時亦擊此金¶
鐃以限之¶
<pb:KR1d0078_WYG_007-19a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-19b>¶
鼓人以金鐸通鼔注鐸大鈴也振之以通鼓夏官司馬¶
執鐸謂兩司馬執振之以通鼓兩司馬者二十五人之¶
長也樂記曰天子夾振之註云王與大將夾舞者振鐸¶
以為節也¶
<pb:KR1d0078_WYG_007-20a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-20b>¶
兵舞帗舞後鄭云兵謂干戚也帗列五采繒爲之有秉¶
(音/柄)皆舞者所執大司徒鼓人曰凡祭祀百物之神鼓兵¶
舞帗舞又舞師職掌教兵舞帥而舞山川之祭祀教之¶
帗舞帥而舞社稷之祭祀¶
<pb:KR1d0078_WYG_007-21a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_007-21b>¶
羽舞皇舞案舞師註云羽析白羽為之形如帗陳宛丘¶
詩曰無冬無夏值其鷺羽值者持也鷺羽即鷺翿(翿翳/也)¶
謂舞者所持以指麾又蔽翳其身也樂師註云皇謂雜¶
五采羽如鳯皇色持以舞籥師掌教國子舞羽吹籥祭¶
祀則鼓羽籥之舞註云鼓之者恒為之節也又舞師掌¶
教羽舞帥而舞四方之祭祀教皇舞帥而舞旱暵之事¶
註云四方祭謂四望旱暵謂雩也暵謂熱氣(音/漢)¶
　三禮圖集注卷七¶

