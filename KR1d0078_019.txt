# -*- mode: mandoku-view -*-
#+TITLE: 三禮圖集注
#+DATE: 2015-09-23 09:38:41
#+PROPERTY: JUAN 19
<pb:KR1d0078_WYG_019-1a>¶
欽定四庫全書¶
　三禮圖集注卷十九¶
　　　　　　　　　　　　宋　聶崇義　撰¶
　　黼翣　　　　　　黻翣¶
　　畫翣　　　　　　龍翣¶
　　栁車　　　　　　郷師¶
　　方相氏　　　　　　兆域¶
喪大記云君飾棺黼翣二黻翣二畫翣二皆戴圭大夫¶
<pb:KR1d0078_WYG_019-1b>¶
士皆戴緌禮器曰天子八翣諸侯六翣大夫四翣又鄭¶
註喪大記引漢禮翣以木為筐廣三尺髙二尺四寸方¶
兩頭髙衣以白布畫者畫雲氣其餘各如其象柄長五¶
尺車行使人持之而從以障車既窆樹於壙中障柩天¶
子八翣加龍翣二其戴皆加璧垂羽¶
<pb:KR1d0078_WYG_019-2a>¶
¶
<pb:KR1d0078_WYG_019-3a>¶
栁車名有四殯謂之輤車葬謂之栁車以其迫地而行¶
則曰蜃車以其無輤則曰軫車案周禮縫人掌縫棺飾¶
衣翣栁之材後鄭以必先纒衣其材乃以張飾也栁之¶
言聚也謂諸飾所聚也又上註云孝子既啓見棺猶見¶
親之身既載飾而行遂以葬若存時居於帷幕而加文¶
繡其帷荒畫火龍等是加文繡也其生時帷幕則無此¶
畫飾故云加也今柩入壙還以帷荒等加於柩上同葬¶
之故云遂葬喪大記曰飾棺君龍帷三池振容黼荒火¶
<pb:KR1d0078_WYG_019-3b>¶
三列黻二列素錦禇加帷荒纁紐六齊五采五貝魚躍¶
拂池君纁戴六纁披六此諸侯禮也(披皮/義反)漢禮器制度¶
飾棺天子龍火黼黻皆五列又喪大記註云荒蒙也在¶
旁曰帷在上曰荒然則荒栁車上覆謂鼈甲也天子之¶
荒緣荒邊畫龍又畫雲氣次畫白黑之黼文又畫火形¶
如半環又畫兩己相背之黻文於其間素錦白錦也禇¶
即屋也於荒下又用白錦為屋以葬車在道象宫室也¶
褚外乃加帷荒帷是邊牆荒是上蓋禇覆竟而加帷荒¶
<pb:KR1d0078_WYG_019-4a>¶
於禇外也池者織竹為之狀如小車笭衣以青布挂著¶
於栁上荒之爪端象平生宫室承霤然天子四注屋四¶
面各有承霤今池亦四面象之也諸侯屋雖四注而栁¶
降一池闕於後故三池振容者振動也容容飾也謂以¶
絞繒為之長丈餘如幡其上畫青質五采之揄翟又懸¶
銅魚於池下車動為容飾魚躍拂池也纁紐六者以上¶
蓋與邊牆相離故又以纁帛為紐連之相著傍各三凡¶
共用六紐也齊者謂在荒之上當栁之中央形圜如車¶
<pb:KR1d0078_WYG_019-4b>¶
蓋上蕤矣(蓋之中央故舉以為説/漢時小車蓋上有三采)以其當中如人之齊¶
故謂之齊髙三尺徑二尺餘又案既夕禮註云以三采¶
繒為之上朱中白下蒼著以絮則人君以五采繒為之¶
亦著以絮蒼下有黄𤣥二色則五等相次故云齊五采¶
也五貝者又連貝為五行交絡齊上纁戴六纁披六者¶
戴披皆用纁帛為之戴值也於車輿兩廂各豎三隻軨¶
子各當棺束用此纁戴貫棺束之皮紐出兩頭皆絆結¶
其軨子各使相值堅固方用纁披於棺上横絡過各貫¶
<pb:KR1d0078_WYG_019-5a>¶
穿戴之連結棺束者乃於戴餘投出之於外使人持制¶
之又棺横束有三每束有二紐各屈皮為之三束兩旁¶
共有六紐故有六戴六披也持披者若車登髙則前引¶
以防軒車適下則後引以防翻車欹左則引右欹右則¶
引左使車不傾覆也案阮氏圖云栁車四輪一轅車長¶
丈二尺廣四尺髙五尺周禮謂之蜃車故遂師云大喪¶
使帥其屬以幄帟先及蜃車之役註云幄帟先者為於¶
葬窆之間先張神座蜃車柩輅也柩輅載栁四輪迫地¶
<pb:KR1d0078_WYG_019-5b>¶
而行有似於蜃因取名焉又鄭註既夕禮記云其車之¶
輿狀如牀中央有轅前後出設前後輅輿上有四周下¶
則前後有軸以輇為輪許慎説文有幅曰輪無幅曰輇孔¶
竇義云觀此註其輿與輴車同亦一轅為之設前後輅¶
者正經唯云前輅言前以對後明有後輅也此輅謂以¶
木縛於柩車轅上屬引而挽之故名此轅縛為輅也輿¶
上有四周者此亦與輴車同云下則前後有軸以輇為¶
輪此與輴車異也以其輴無輪直有轉轔此則有輇輪¶
<pb:KR1d0078_WYG_019-6a>¶
而無輻¶
<pb:KR1d0078_WYG_019-7a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_019-7b>¶
地官鄉師及葬執纛以與匠師御匶(古柩/字)而治役註云¶
匠師事官之屬其於司空若鄉師之於司徒也鄉師主¶
役匠師主衆匠共主葬引纛翳也即羽葆也執以指麾¶
輓柩之役正其行列進退也¶
<pb:KR1d0078_WYG_019-8a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_019-8b>¶
夏官方相氏掌蒙熊皮黄金四目𤣥衣朱裳執戈揚盾¶
大喪先匶謂葬使之前導以郤凶惡也及墓入壙以戈¶
擊四隅敺罔兩也¶
<pb:KR1d0078_WYG_019-9a>¶
　¶
　¶
　¶
　¶
　¶
　¶
　¶
　¶
<pb:KR1d0078_WYG_019-9b>¶
春官冡人掌公墓之地辨其兆域而為之圖先王之𦵏居¶
中以昭穆為左右賈釋註云公君也訓公為君者言公¶
則諸侯之通稱言君則上通天子此既王之墓域故訓¶
為君也圖謂未有死者之時先畫其地之形勢預圖出¶
其丘壠之處既為之圖明藏掌之後須葬者依圖置之¶
也云先王造塋者但王之都有遷徙之法若文王居豐¶
武王居鎬平王居洛邑即所都而葬則造塋者也若文¶
王在豐葬於畢子孫皆就而葬之即以文王居中文王¶
<pb:KR1d0078_WYG_019-10a>¶
次第當穆(文王雖次第居穆以所遷居豐葬於畢/地子孫既昭穆夾處文王合居中央)則以¶
武王為昭居左成王為穆居右康王為昭居左昭王為¶
穆居右穆王為昭居左恭王為穆居右已下子孫皆然¶
據昭穆夾處東西若然兄死弟及俱為君則以兄弟為¶
昭穆以其弟已為臣臣子一列則如父子故别昭穆也¶
必知義當然者案文二年秋八月大事於太廟躋僖公¶
謂以惠公當昭隱公為穆桓公為昭莊公為穆閔公為¶
昭僖公為穆今升僖公於閔公上為昭以閔為穆故云¶
<pb:KR1d0078_WYG_019-10b>¶
逆祀知不以兄弟同居昭位升僖公於閔公上為逆祀¶
者案定八年經云從祀先公傳曰始順祀先公而祈禱¶
焉若本同倫以僖公升於閔公之上則以後諸公昭穆¶
不亂何得至定八年始云順祀乎明本以僖閔昭穆别¶
故於後皆亂也若然兄弟相事兄為君則昭穆易可知¶
但置塋以昭穆夾處與置廟同也又下文云以爵等為¶
丘封之度則天子亦是爵號也尊者丘髙而樹多卑者¶
封下而樹少以别尊卑也鄭知王公曰丘諸臣曰封者¶
<pb:KR1d0078_WYG_019-11a>¶
此無正文案爾雅云土之髙者曰丘髙阜曰丘以丘是¶
自然之物故屬之王公也聚土曰封人力所造故屬之¶
諸臣若然公中可兼五等鄭又引漢律列侯封髙四丈¶
者以周禮丘封髙下樹木之數無文故以漢法況之案¶
春秋緯云天子墳髙三仞樹以松諸侯半之樹以栢大¶
夫八尺樹以藥草士四尺樹以槐庶人無墳樹以楊栁¶
鄭不引者春秋緯或説異代多與周禮相乖或者鄭所¶
不見故不引也又王制云庶人不封不樹而春秋緯云¶
<pb:KR1d0078_WYG_019-11b>¶
庶人樹以楊栁者以庶人禮所不制故容楊栁也¶
　¶
　¶
　¶
　¶
　¶
　¶
　三禮圖集注卷十九¶

